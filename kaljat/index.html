<!DOCTYPE html>

<html xmlns="http://www.w3.org/1999/xhtml" xml:lang="fi" lang="fi">

	<meta charset="utf-8">
	<meta name="viewport" content="width=device-width, initial-scale=1.0, minimum-scale=1.0">
	<title>STUK - Altistusarviolaskuri</title>
	<link rel="stylesheet" href="form-v0.9.css" type="text/css">

	<body>
		<div class="container intro">
			<h1>Altistusarviolaskuri säteilyä hyödyntäville kosmeettisille hoitolaitteille</h1>
			<p>Tämän työkalun avulla voidaan arvioida ionisoimatonta säteilyä tuottavan kosmeettisen hoitolaitteen aiheuttamaa säteilyaltistusta suhteessa lainsäädännön raja-arvoihin. Arvion voi laskea laserlaitteille, valoimpulssilaitteille sekä ultraäänilaitteille. Altistusarvion laskemiseksi laitteesta tarvitaan riittävät tekniset tiedot.</p>
			<p>Työkalu vertaa arviota altistuksesta joko sosiaali- ja terveysministeriön asetuksessa ionisoimattoman säteilyn väestölle aiheuttaman altistuksen rajoittamisesta <a href="https://www.finlex.fi/fi/laki/alkup/2018/20181045" target="_blank">1045/2018</a> tai Säteilyturvakeskuksen määräyksessä ionisoimattoman säteilyn käytöstä kosmeettisessa tai siihen verrattavassa toimenpiteessä <a href="https://www.stuklex.fi/fi/maarays/stuk-s-11-2024" target="_blank">S/11/2024</a> säädettyihin ihoaltistuksen raja-arvoihin.</p>
			<p>Kosmeettisessa tai muussa siihen verrattavassa toimenpiteessä, joka suoritetaan muualla kuin potilaan asemasta ja oikeuksista annetussa laissa tarkoitetussa terveydenhuollon toimintayksikössä, altistus saa olla raja-arvoa suurempi ainoastaan siinä tapauksessa, että toimenpiteen turvallisuus pystytään luotettavasti osoittamaan.</p>
			
			<h2>Huomioitavaa</h2>
			<p>Altistusarvion tarkkuuden ja paikkansapitävyyden kannalta on olennaista, että työkaluun syötetyt lähtötiedot ovat paikkansapitäviä. Jos esimerkiksi laitteen teknisessä dokumentaatiossa annetut tiedot vaikuttavat virheellisiltä, epäilyttäviltä tai puutteellisilta, ei työkalua kannata käyttää.</p>
			<p>Työkalun antamaa altistusarviota ei voi pitää hyväksyntänä laitteen käytölle tai osoituksena laitteen vaatimustenmukaisuudesta.</p>
			<p>Säteilyturvakeskus ei vastaa käyttäjälle tai kolmannelle osapuolelle työkalun mahdollisesti sisältämistä virheistä tai puutteellisuuksista tai sen sisältämien tietojen käytöstä tai tulkinnasta aiheutuvista välittömistä tai välillisistä vahingoista.</p>
			
			<h2>Palvelun tekniset vaatimukset</h2>
			<p>Tuetut selaimet: Chrome, Firefox, Edge Chromium, Opera, Safari (versio 9+)</p>
			<p>Muut vaatimukset: Käyttäjän tulee sallia javascript</p>
			
			<h2>Lisätietoja</h2>
			<p>Lisätietoja työkalusta, sen käytöstä tai tuloksista voi kysyä sähköpostitse osoitteesta: NIR-kyselyt(a)stuk.fi</p>
			<p>Pyydämme ilmoittamaan samaan sähköpostiosoitteeseen myös mahdollisista työkalun toiminnassa havaituista virhetilanteista.</p>
			
			<p><button type="button" name="Siirry laskuriin" id="page" onclick="location.href='form.html';">Siirry laskuriin</button></p>
		</div>
	</body>

</html>